
--- หน้า 1 ---
# มติคณะกรรมการสภาวิชาการ
## ครั้งที่ ๑/๒๕๖๘ เรื่อง การเทียบระดับการศึกษาด้วยวิธีการสอบเทียบวัดระดับความรู้การศึกษาขั้นพื้นฐาน

ด้วยรัฐมนตรีว่าการกระทรวงศึกษาธิการ (พลตำรวจเอก เพิ่มพูน ชิดชอบ) ได้มอบนโยบายการศึกษา
ของกระทรวงศึกษาธิการ ประจำปีงบประมาณ พ.ศ. ๒๕๖๗-๒๕๖๘ โดยเน้นให้ผู้เรียน "เรียนดี มีความสุข"
เพื่อเป็นแนวทางให้ทุกหน่วยงานในสังกัดและในกำกับของกระทรวงศึกษาธิการนำไปใช้ขับเคลื่อนนโยบาย ดำเนินการ
ลดภาระนักเรียนและผู้ปกครองในเรื่องการจัดทำระบบวัดผลเปรียบเทียบระดับการศึกษาและประเมินผลการศึกษา
เพื่อให้ผู้เรียนที่มีความสามารถเป็นเลิศไม่ต้องเสียเวลาเรียนในระบบและประหยัดค่าใช้จ่าย โดยการกำหนดให้มีระบบ
เทียบระดับการศึกษาเทียบเคียง หรือเทียบโอน ผลการเรียนเพื่อประโยชน์ในการรับรองคุณวุฒิทางการศึกษา หรือ
เพื่อประโยชน์ในการประกอบอาชีพของบุคคล ทั้งนี้ เพื่อให้การดำเนินงานดังกล่าวเป็นไปด้วยความเรียบร้อย จึงขอ
ความอนุเคราะห์ที่ประชุมอธิการบดีแห่งประเทศไทย เพื่อพิจารณาแจ้งสถาบันอุดมศึกษาในสมาชิกเพื่อโปรดทราบใน
การรับนักศึกษาจากการสอบเทียบดังกล่าวให้เป็นที่ยอมรับในระดับสถาบันอุดมศึกษา และช่วยให้ผู้ผ่านการทดสอบ
และการประเมินสามารถเข้าศึกษาต่อในระดับการศึกษาที่สูงขึ้น

ทั้งนี้ จากการประชุมคณะกรรมการวิชาการและพัฒนาคุณภาพการศึกษา เมื่อวันที่ ๒๒ ตุลาคม ๒๕๖๗
เวลา ๑๘.๐๐ น. ผ่านระบบประชุมอิเล็กทรอนิกส์ Zoom Meeting ได้มีการประชุมหารือ เรื่องการเทียบระดับ
การศึกษาด้วยวิธีการสอบเทียบระดับความรู้การศึกษาขั้นพื้นฐาน และนำผลการพิจารณาแจ้งกลับไปยัง
กระทรวงศึกษาธิการ โดยที่ประชุมเห็นชอบตามที่กรมส่งเสริมการเรียนรู้ อนุมัติหลักสูตรการเทียบระดับการศึกษา
ด้วยวิธีการสอบเทียบวัดระดับความรู้การศึกษาขั้นพื้นฐาน ให้เป็นที่ยอมรับในระดับสถาบันการศึกษา และช่วยเหลือ
ให้ผู้ที่ผ่านการทดสอบและการประเมินสามารถเข้าศึกษาต่อในระดับการศึกษาที่สูงขึ้นต่อไป โดยมีรายละเอียดตาม
เอกสารแนบ

ที่ประชุมคณะกรรมการสภาวิชาการได้พิจารณา การเทียบระดับการศึกษาด้วยวิธีการสอบเทียบวัดระดับ
ความรู้การศึกษาขั้นพื้นฐาน ประธานในที่ประชุมได้ให้คณะกรรมการฯ แสดงความคิดเห็นโดยมีข้อคิดเห็นว่า

\- เป็นการเปิดโอกาสให้กับเด็กนักเรียนที่มีผลการเรียนดีเด่น

\- แต่เดิมการศึกษา กศน. มีการจัดทำประกาศการเทียบระดับความรู้การศึกษาขั้นพื้นฐาน เมื่อ
เปลี่ยนมาสังกัดกรมส่งเสริมการเรียนรู้ จึงต้องปรับประกาศเทียบใหม่และปรับกลุ่มสาระการเรียนรู้ สถาบันจะสามารถ
ใช้ได้ เมื่อนักเรียนนำไปเทียบกับ สำนักงานคณะกรรมการการศึกษาขั้นพื้นฐาน (สพฐ.) แล้ว

มติที่ประชุม ๑. รับทราบ การเทียบระดับการศึกษาด้วยวิธีการสอบเทียบวัดระดับความรู้การศึกษาขั้นพื้นฐาน

๒. แจ้งส่วนงานวิชาการเพื่อทราบ
<figure>**Observation:**
The image shows a formal document or letter. It includes a header, body text, signature, and official titles.

**Text Recognition:**
The text in the image reads:
*   "ที่ประชุมคณะกรรมการสภาวิชาการ" (Meeting of the Committee on Education)
*   "เมื่อวันพุธที่ ๒๒ มกราคม พ.ศ. ๒๕๖๘" (On Wednesday, January 22, B.E. 2568)
*   "(รองศาสตราจารย์ ดร.ปุณณมา สิริพันธ์โนน)" ((Deputy Professor Dr. Puannama Siripanthon))
*   "กรรมการและเลขานุการ" (Director-General and Secretary)

**Final Summary:**
The image is a document signed by Deputy Professor Dr. Puannama Siripanthon, who is the Director-General and Secretary of the Committee on Education. The document was dated on Wednesday, January 22, B.E. 2568.</figure>