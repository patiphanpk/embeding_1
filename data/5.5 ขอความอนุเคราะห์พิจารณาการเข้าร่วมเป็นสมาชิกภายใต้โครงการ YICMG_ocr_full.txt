
--- หน้า 1 ---
มติคณะกรรมการสภาวิชาการ
ครั้งที่ ๑/๒๕๖๘
# เรื่อง ขอความอนุเคราะห์พิจารณาการเข้าร่วมเป็นสมาชิกภายใต้โครงการ YICMG

ด้วยมหาวิทยาลัยสงขลานครินทร์ ได้มีความร่วมมือทางวิชาการกับ Fudan University
(FDU) สาธารณรัฐประชาชนจีน รวมถึงได้ดำเนินกิจกรรมโครงการ Youth Innovation Competition on
Lancang-Mekong Region's Governance Development (YICMG) เพื่อเป็นเวทีให้นักศึกษาจากภูมิภาค
ลุ่มแม่น้ำล้านช้าง-แม่โขง ได้สร้างสรรค์นวัตกรรมและร่วมกันวิเคราะห์ปัญหาที่เกิดขึ้นในภูมิภาคฯ
ซึ่งมหาวิทยาลัยสมาชิกจาก ๖ ประเทศ ประกอบด้วย ๑. ราชอาณาจักรกัมพูชา ๒. สาธารณรัฐแห่งสหภาพเมียนมา
๓. สาธารณรัฐประชาธิปไตยประชาชนลาว ๔. สาธารณรัฐสังคมนิยมเวียดนาม ๕. ราชอาณาจักรไทย
๖. สาธารณรัฐประชาชนจีน เป็นผู้ส่งนักศึกษาเข้าร่วมแข่งขันประกวดนวัตกรรมดังกล่าวข้างต้น
ตั้งแต่ปี พ.ศ. ๒๕๕๘ จนถึงปัจจุบัน และในปี ๒๕๖๗ มหาวิทยาลัยฯ ได้ร่วมเป็นเจ้าภาพจัดกิจกรรม YICMG
2024 ณ วิทยาเขตภูเก็ต เป็นครั้งแรก จากนั้น FDU ได้หารือและมีความประสงค์ขยายความร่วมมือ
โดยขอให้มหาวิทยาลัยสงขลานครินทร์ เสนอชื่อมหาวิทยาลัยในประเทศไทยเพิ่ม จำนวน ๕ แห่ง ทั้งนี้
การเข้าร่วมกิจกรรมโครงการดังกล่าวไม่มีค่าธรรมเนียมการเข้าร่วมแต่อย่างใด

ในการนี้ มหาวิทยาลัยสงขลานครินทร์ จึงขอเรียนเชิญสถาบันเทคโนโลยีพระจอมเกล้า
เจ้าคุณทหารลาดกระบัง พิจารณาเข้าร่วมเป็นสมาชิกโครงการ YICMG ดังกล่าวข้างต้น

ที่ประชุมมีข้อคิดเห็นว่า การเข้าร่วมเป็นสมาชิกจะเป็นประโยชน์กับสถาบัน เนื่องจาก
Fudan University เป็นสถาบันอุดมศึกษาขนาดใหญ่และมีความเชี่ยวชาญด้าน Electronic Engineering
and Microelectronic

มติที่ประชุม ๑. เห็นชอบ ให้สถาบันเทคโนโลยีพระจอมเกล้าเจ้าคุณทหารลาดกระบังเข้าร่วมเป็นสมาชิกภายใต้
โครงการ Youth Innovation Competition on Lancang-Mekong Region's Governance Development
(YICMG)

๒. มอบสำนักงานบริหารวิชาการและคุณภาพการศึกษาดำเนินการตามขั้นตอนต่อไป
<figure>**Observation:** The image contains Thai text.

**Text Recognition:** The text reads "มติ" which translates to "Resolution" or "Decision".

**Final Summary:** The image shows the Thai word "มติ" indicating a resolution or decision.</figure>
ที่ประชุมคณะกรรมการสภาวิชาการ
เมื่อวันพฤหัสบดี ๒๒ มกราคม พ.ศ. ๒๕๖๘

(รองศาสตราจารย์ ดร.ปุณณมา ศิริพันธ์โนน)
กรรมการและเลขานุการ